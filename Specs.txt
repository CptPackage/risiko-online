Sistema di gioco Risiko online
--------------------------------------------------------------------------------------------------------------------------------

Si vuole realizzare un servizio online che consenta di giocare ad un clone del famoso gioco Risiko,
in modalità "conquista del mondo".

Al sistema hanno accesso due tipologie di utenti: i giocatori e i moderatori. 

I moderatori hanno la possibilità di creare stanze di gioco, in funzione della quantità di giocatori che utilizzano
attualmente il sistema. In particolare, i moderatori hanno la possibilità di visualizzare, tramite un report, quante
stanze hanno attualmente partite in corso e quanti giocatori stanno partecipando alla partita. Inoltre, in questo report,
gli amministratori possono visualizzare il numero totale di giocatori che hanno effettuato almeno un'operazione negli
ultimi 15 minuti che non sono all'interno di alcuna stanza di gioco.

Una stanza permette ad un numero massimo di sei giocatori di entrare e partecipare alla partita.

Una partita coinvolge almeno tre giocatori. Quando il terzo giocatore entra in una stanza, viene attivato un countdown 
tale da avviare la partita dopo due minuti. In questi due minuti altri giocatori possono entrare, fino al massimo concesso.

All'avvio della partita, gli stati del tabellone vengono assegnati casualmente ai giocatori.

I turni "girano" in funzione del tempo di ingresso dei giocatori nella stanza (chi è entrato prima gioca prima).

Un turno prevede che il giocatore possa compiere una delle seguenti azioni:
* Posizionare un numero arbitrario di carri armati in uno stato
* Scegliere uno stato da cui fare partire un attacco verso uno stato adiacente
* Spostare carri armati da uno stato ad un altro adiacent (almeno un carro armato deve restare nello stato di partenza)

L'attacco viene svolto nel seguente modo. La fase di attacco si svolge tra il giocatore che attacca e quello che difende
attraverso il lancio dei dadi. Il numero dei dadi da lanciare è stabilito dal numero di armate che si decide di schierare
in guerra meno una, fino ad un massimo di tre dadi per volta. 

Ognuno dei giocatori lancia il numero di dadi corrispondenti, e poi si confrontano i valori ottenuti, il più alto
dell'attaccante con il più alto del difensore, il secondo con il secondo e così via. Per ogni punteggio più alto,
il perdente deve togliere un'armata dal tabellone. 

In caso di parità il punto va al difensore.

Il lancio dei dadi viene simulato mediante la generazione di numeri pseudocasuali.

Se lo stato attaccato perde tutte le armate, questo viene conquistato e vengono spostate automaticamente in esso un numero
di armate pari a quelle sopravvissute all'attacco.

Un apposito timer determina quando il tempo per svolgere un'azione da parte di un giocatore scade e il turno passa quindi
al giocatore successivo.

Al termine del turno, se è stata svolta almeno un'azione, il giocatore riceve un numero di carri armati da posizionare pari
al numero di stati posseduti diviso tre, arrotondato per eccesso.

Un'apposita procedura consente al client di sapere, quando è il turno del giocatore, tutto lo stato di gioco e quindi far 
scegliere quale azione effettuare. Si ricorda, comunque, che tutta la logica applicativa è implementata nel DBMS.

Un giocatore può sempre visualizzare lo storico di tutte le partite giocate.